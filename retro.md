Retrospektiivissä tiimin jäsenet tarkastelevat omaa työskentelyään sprintin aikana ja pyrkivät tunnistamaan prosessissa vallitsevia vahvuuksia sekä heikkouksia.

"Start, Stop, Continue, More of, Less of Wheel"-tekniikassa piirretään sektoreihin jaettu ympyrä, joka sisältää edellämainitut termit ja annetaan niiden johdatella retrospektiiviä termi kerrallaan. Ryhmä miettii onko asioita joiden tekemistä kannattaa kokeilla ja toisaalta onko nykyisessä työskentelyssä jotain minkä voisi kokonaan lopettaa. Etsitään toimivia asioita, joiden noudattamista kannattaa jatkaa sekä seikkoja, joita voisi työssä painottaa enemmän, ja toisaalta toimintatapoja, joille voi antaa prosessissa vähemmän painoarvoa. 10-25 minuutin aikana esille tulleita asioita pohditaan ja ulotetaan seuraavan sprintin työskentelyyn.

"Glad, Sad, Mad" mukaisessa retrospektiivissä jäsenet kirjaavat lapuille viimeisen sprintin aikana ilmenneet positiiviset, negatiiviset ja harmittavat asiat, jotka kerätään ryhmiksi esimerkiksi taululle. Harmittavat-kategoriaan voidaan listata asioita, jotka eivät välttämättä liity suoraan työskentelyyn mutta, jotka mahdollisesti haittaavat sitä. Jäsenet merkkaavat tärkeimmiksi kokemansa laput ja niiden läpikäynti alkaa eniten ääniä saaneista. Keskustelun tulisi kiinnittyä siihen miten lapussa mainittua asiaa voidaan toteuttaa paremmin seuraavan sprintin aikana. Tapahtuman kesto on rajoitettu noin tuntiin.
